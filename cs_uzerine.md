---
layout: default
---

## Cyber Struggle Üzerine

Kısaca eğitimden önce neredeydim ondan bahsedeyim. Eğitimden önce mezun olmuş siber güvenlik üzerine çalışmak isteyen ancak bu konuda iş bulamamış biriydim. Bu süreç azımsanmayacak bir süre böyle devam etti. O günlerde birşeyler öğrenebileceğim kendimi geliştirebileceğim bir eğitim arayışındayım bu arayış sonucunda twitterda Cyber Struggle adını ilk kez duymama vesile oldu. Neymiş bu diye girip sitesini incelemiş, baya beğenmiştim ancak para konusu ve İstanbul oluşu ile (Ankara’da yaşıyordum) biraz daha düşüneyim (başvuru yapmak isteyenlerin bir çoğunun geri adım attığı iki nokta sanırım) diye 1 haftalığına rafa kaldırmıştım. 1 haftanın sonunda dedim ben atıyorum bu adımı hadi. Açtım başvuru formunu, zaten eğitimin zorluğu ve eğlencesi başvuru formu ile birlikte başlıyor. Herhalde bir saat falan başvuru formu sürdü, göndere tıkladım yok hata o kadar uğraştığım şey gitti. Sonra aynı bir saatlik işlemi bu sefer biraz daha kısa sürecek şekilde yedekleyerek yaptığımda yine aynı sorun. Neyse dedim mail atayım bi sabaha düzeltirler öğlen falan doldurur yollarım (saat gece 3 bu arada ). Maili attım 3 dakika sonra cevap geldi, maili görünce eğitim adına ilk kez yüzüm gülümsedi  Bu kısmı bu kadar uzun geçmemin sebebi ise şunu göstermek, daha eğitime başvuru sürecinde bile bir kursiyer adayının yaşadığı zorluk için gece 3’te ayakta olan birilerinin var olduğu bir eğitim Cyber Struggle. 

Şu ana kadar duyulan ve görülenden de anlaşılabileceği gibi Cyber Struggle’ın tarzı her zaman kursiyeri klasik eğitim modelinden olabildiğince uzak bir eğitim modeli ile karşı karşıya getirmek. Başvuru formu ile başlayan bu farklılıklar, klasik eğitim modelinde eğitime şu tarih şu saat ve şurada olacak o saatte görüşürüzden de bir o kadar uzak bir şekilde başlıyor. Eğitim öncesi her birlikten bir birlik ismi ve bu isme uygun bir logo tasarlaması bekleniyor (Selam olsun HONEYBADGERS)  ki burada daha önce yüz yüze gelmemiş kursiyerlerden kimisi için bir 10 hafta için kimisi içinde ömür boyu gurur duyacağı bir isim bulmak ve logo tasarlamak için toplu hareket etmesi bekleniyor. Ececim sağolsun bizim psikopat bal porsuğumuz onun fikriydi  Logomuzda baya efso hani… 

### Honey_Badgers
![HB Image]({{ site.url }}/honeyBadgersLogo.jpg)

İlk gün ilk yüz yüze temas, sınıfa bir gürültüyle giren hocamız (Kubilay) ile ilk karşılaşma. Sonra zaten peşini bırakmadım umarım bıkmıyordur  İlk gün merak edilen kafayı kurcalayan nasıl ilerleneceği neler yaşanacağı ve önceki dönem bizim için sizler için önceki dönemlerde neler yaşandığı hakkında bilgiler verilerek başlanıyor. Bizi ilk şok eden ise ilk eğitimden kimsenin RANGER olamadığını öğrenmek olmuştu. Nasıl yani bir sertifika programı  kimseye sertifika vermezdi sorusunu soruyorsun ancak bu sorunun yanlış olduğunu çok geçmeden görüyorsunuz. Soru aynen şu şekilde olmalı, acaba ne kadar zor ki bir kişi bile sertifikayı alabilecek başarıyı gösterememiş? 

Eğitim süreç olarak hem yüz yüze hemde evinde iken ufak, orta ve büyük çapta ödevleri, görevleri, tamamlayıp bir sonraki adıma geçme şeklinde ilerliyor. Bu ödevler ve görevler kod yazmadan, pentest yapmaya, rapor yazamadan, investigationa geniş bir yelpazede seyrediyor. Ödevlerin, görevlerin gelme şekli tek düze işleyen bir yapıda değil. Bir gün Kubilay Hoca ders anlatıp, birkaç anahtar kelime verip ardından uygulamayı yapmanızı beklerken, başka birgün konu hakkında en ufak bir bilginizin olmadığı bir ödev veya görev ile karşı karşıya kalabiliyorsunuz. İki tür uygulamda da çoğu zaman dumur oldum, çünkü eğitime girdiğimde yazılım açısından bir geçmişim olsa bile eğitim sürecinde geçmişimin bana katkısı %10 kadar olmuştur. Diğer bütün süreci (cehennem haftasına gelene kadarki 100 ödevi geçkin bir süreç) başarılı bir şekilde geçebilmek için uykusuz ve yoğun günler geçirmek zorunda kaldığımda bir gerçektir. Uykusuzluktan kasıt günde ortalama 4-5 saat uyku, yoğunluktan kasıt ise 14-15 saate yakın bir çalışma temposu anlamına geliyor.

Eğitim neden 10 hafta, çünkü bu sadece teknik olarak geliştiğin bir eğitim değil. Zaten mezun olduğunuzda ve eğer kafayı yakıp ranger olabildiyseniz, mental gelişimin bu eğitimde ki yerini daha net göreceksiniz. Çünkü geldiğiniz mental seviye ile bundan sonra öğrenemeyeceğiniz bir bilgi veya aşamayacağınız bir engel olmadığını çok iyi görebiliyorsunuz. Ve bu gelişim içinde en uygun süre 10 hafta. Bunun yanında bu süreçte takım olma kavramı giriyor hayatınıza hem de en derinden. Takım olma kavramı eğitim için o kadar önemli ki takım olamadıysan sertifika için çok gerilerdesin anlamına gelmekte. Eğitimin tasarımı gereği takımca hareket etmeyen birinin son günü görme olasılığı YOK! Takım olmanın benim eğitim süreci ve sonrasında gördüğüm faydalarını şu şekilde sıralayabilirim,
* Geri kalırsan elini uzatacak birilerinin var olduğunu bilmek,
* Teknik açıdan sıkıntı çekiyorsan sana destek atacak birilerinin ekibinde büyük ihtimalle var olması yoksa bile beraberce hızlıca üstesinden gelebilecek olmanız,
* Belki de en önemlisi arkandan iş çevirmeyeceğini bildiğin insanlarla yan yana yürümek,
* İşinde senin üstüne basıp yükselme hevesinde olmayan takım arkadaşlarının olduğunu bilmek,
* Yükselen arkadaşlarını gördükçe mutlu olmak ki emin ol baya bi olacak 
Peki bunun için ideal süre ne kadar 10 hafta.. Tabi bu süre sonunda başta Kubilay Hocamız olmak üzere Cyber Struggle ailesi sertifikayı alamamış olsan bile her zaman yanında oluyor. Aklına gelebilecek her sıkıntı için destek alabileceğin bir aileye sahip oluyorsun.

Sürecin zorluğu hakkında da biraz konuşayım. Öncelikli olarak uyumayı çok seviyorsanız geçmiş olsun uyarı almak ve bunun sonucunda eğitimden atılmak istemiyorsanız bu sevdadan bir 10 hafta uzaklaşmanız gerekecek. Sonrasında zaten az uyku alışkanlık haline geliyor. Ha bu arada yanlış duymadınız 4 uyarı almanız durumunda sertifika alma hakkınızı kaybediyorsunuz, 6 uyarı almanız durumunda ise eğitimden atılıyorsunuz. Bunu yaşayanlarda oldu, bunu da tecrübe ettik yani. Hafta sonlarınızı bir 10 haftalığına silmeniz gerekiyor, çünkü eğitimin yüz yüze kısımları Cumartesi ve Pazar günleri yapılmakta ve belirli bir saat aralığı yok  Teknik açıdan ne kadar iyi olursanız olun gelen ödev ve çalışılması gereken konuların yoğunluğu sonucunda hafta içlerinde kafanızı pcden kaldıracak pek zamanınız kalmıyor. SAT eğitimleri ise off  Herkesin yaşaması gereken bir tecrübe, ancak herkesin sonunu görebileceği bir eğitim değil ki bu eğitimleri başarı ile tamamlayamazsanız yine sertifika hakkını kaybetmiş oluyorsunuz. SAT için başarı demek ise gün sonuna kadar pes etmemek. Fena dağılmıştık...Cehennem Haftası… Tüm eğitim boyunca öğrendiğiniz teknik bilgileri kullanmanız gereken, zamanlar, stresle, uykusuzluk ile boğuştuğun bir hafta kısacası isminin hakkını veren ve aşağıdaki SAT fotosu ile sonlanan bir hafta. Bu hafta içerisinde çalışma tempom yukarıda bahsettiğim 14-15 saatten 20 saatlere yaklaştı. Önünüzde haclenmeyi bekleyen sunucular, zararlı analizleri

### SAT_SONRASI
![HB Image]({{ site.url }}/satSonrasi.png)

Eğitim sonrası hakkında konuşmak gerekirse. Eğitim sürecinde işsiz olan porsuklar (bende dahil) herkes iyi firmalarda çalışmaya başladı, bu süreçte çalışan porsuklar ise daha büyük firmalara geçtiler. Hatta şu an benimle birlikte RANGER sertifikasını alabilmiş Ececiğim ve Fatihciğim (Kar Baykuşlarından) ile birlikte çalışma şerefine eriştim :)

[Fatih Kayran](http://fatihkayran.com/blog/2017/04/29/Cyber-Struggle-Review.html)

[Aydın Yakar](http://www.aydinyakar.com/2016/06/cyber-struggle-egitimi-hakknda.html)

[geri](./)
